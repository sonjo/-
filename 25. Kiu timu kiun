"Mi tuj alportos teon," ŝi diris, kaj malaperis en la kuirejon. Mi sentis min malvarma kaj alproksimiĝis al la fajro. Fajroj ĉiam altiris min. Mi rigardis ĝin. Ĝiaj ruĝaj kaj flavaj lumoj dancis en miaj okuloj. La fakto, ke iom da fumo eliĝis el la fajro kaj plenigis la ĉambron per sia karakteriza odoro, tute ne ĝenis min.

“我马上端茶来，”她笑笑，然后往厨房去了。我觉得有些冷，就往火炉边靠了靠。跳动的火焰对我总是有吸引力，让我看得入迷。那红红黄黄的火光，在我的眼睛里舞动着。火堆里冒出些白烟，散到屋子里，弄得全是呛人的烟味，可我一点儿也不介意。

La teo estis varma kaj bongusta, ne tro forta, feliĉe, ĉar mi ne ŝatas tro fortan teon, male al kafo, kiu plaĉas al mi nur, se ĝi estas forta, densa, nigra.

茶水是热的，冒着香气，茶味并不太浓，真好，我正不喜欢浓茶呢。跟咖啡不同，我喜欢的咖啡，一定要香浓、醇厚，最好是黑咖啡。

"Mi ne komprenas, kial vi biciklas en tia vetero," ŝi diris. "Ne estas pro devo, ĉu? Estas nur sporto, mi supozas."

“想不通，这种天气，你怎么骑自行车出来呢，”她问道，“应该不是出来办事的，对吧？我猜你是骑着玩呢。”

"Jes," mi respondis, "estas nur sporto. Mi ŝatas vojaĝi bicikle. Nun estas la ferioj. Kiam mi foriris ĉi-matene, la vetero estis bela. Kiu povis supozi, ke ekfalos tia frosta pluvo? La radio nenion similan anoncis. Kaj mi ne povis antaŭvidi, ke mia rado estos fuŝita."

"猜对了，“我不经莞尔，”只是骑着玩。我喜欢骑着自行车到处跑。现在正放假嘛。我早上出发时，天气还好好的。谁能想到，这就开始下瓢泼大雨了呢？广播上可一点儿风声都没透露。我又想不到，这车胎会出岔子。“

"Vi estas bonŝanca, ke vi venis ĉi tien. La vilaĝo estas malproksima. Tuj post ĉi tiu domo, la arbaro komenciĝas, kaj dum dudek kilometroj estas plu neniu."

”能找到这里来，你还算运气好。这里离村子远着呢。过了这道门，前面就是深山老林，二十里内，见不到人影。“

"Ĉu vi vivas sola ĉi tie?"

”你一个人过吗？“

"Normale ne. Mia filo loĝas kun mi. Li havis edzinon, sed ŝi forlasis lin. Nun li eksedziĝis. Sed de tempo al tempo li devas vojaĝi por sia komerco."

”平时不是的。我儿子跟我一起住。他结过婚，可媳妇跑了，现在他离婚了。就时不时的，他要出差去跑生意。“

Nun ne plu pluvo falis, sed neĝo. Dikaj, densaj neĝeroj. Mi min demandis, kiel mi daŭrigos mian vojaĝon morgaŭ, se dum la tuta nokto plu neĝos tiel dense. Plus tiu fuŝita rado, kiun mi iel devos prizorgi. Eble finfine la gepatroj pravis. Eble ne estis tre saĝe fari biciklan vojaĝon tute sola en iom monta regiono en aprilo. Speciale sur tiu malnova biciklo, ne plej bone funkcianta. Sed plendi utilus al nenio. La hejmo estis malproksima. Neniu povus min helpi. Jam mi estis ege bonŝanca, ke ĉi tiu soleca domo ekzistas, kaj ke en ĝi loĝas afabla maljunulino.

眼看雨停了，又下起了雪。雪花密集地堆在地上，厚厚一层。我暗自担心，要是这雪密密地下上一整晚，我明天该怎么继续上路呢？还有那个破了的车胎，我还得想想办法。可能说到底，父母还是对的。谁在阴冷的四月间，独自一人骑着自行车，在这山区里旅个什么游呢，真不是个好主意。尤其是还骑着那辆旧车，到处都破破烂烂的。可抱怨有什么用。离家太远了，没人能帮我。其实我已经够走运的了，这里有间孤零零的小屋，里面住着一位和蔼的老太太。

"Ni dividos mian simplan vespermanĝon," ŝi proponis. Ŝi preparis legomojn. Kun pano kaj butero, plus unu frukto, estis ĉio. Mi malsatis kaj plezure enbuŝigus ion pli satigan, kiel estus viando aŭ almenaŭ ovoj, sed tion ŝi ne havis aŭ ne proponis. Mi ne kuraĝis peti ion alian. Kaj kiam mi konstatis, ke ŝi ne metis salon en la legomojn, mi ĝenis min demandi, ĉu salo ie troviĝas. Eble la kuracisto malkonsilis al ŝi sali siajn manĝojn, sed tio ne koncernis min. Kiam mi petis salon, ŝi tuj montris al mi, kie ĝi estas, sed mi ne komprenis, kial estis al mi tiel malfacile eldiri tiel simplan peton.

”我这有便饭，晚上我们一起吃吧。“老太太提议。她准备了蔬菜，配上面包黄油，还有水果，这就齐了。我已经饿坏了，恨不得马上吃些东西垫垫饥，肉是最好的，鸡蛋也行，可是她并没有拿出来，提都没提。我也不好意思去要其他的。我注意到她菜里没放盐，于是暗暗自付，哪里有盐。或许医生嘱咐她别吃太多盐，可那也不关我事。当我问她要盐时，她立马就指给我看，盐放在哪里。我就不明白了，这样简单的请求，我怎么就轻易说不出口呢？

Ekde kiam ni komencis manĝi, ŝi parolis pli kaj pli libere. Ŝi rakontis pri sia vivo, sia infaneco. Ŝia avo, ŝia patro, ŝia edzo, ĉiuj laboris en la arbaro. Arbaristoj ili estis. Tial ŝi vivis en tiu ĉe-arbara domo.

从我们开始吃饭起，她的话头就打开了。她讲了她的生活，她的童年。她说她爷爷、父亲和老公，以前都在森林里干活，当护林工，因此她就住在这间挨着森林的小屋里。

Aŭskultante ŝin, mi tamen plu pripensis pri mia propra sinteno, pri kiu mi miris: kial mi tuj forlasis la ideon peti ion pli satigan por manĝi? Certe, ŝi ion tian havis. Kaj kial mi apenaŭ kuraĝis peti salon? Mi kutime ne tiel agas.

一边听她讲，我却越加思考起我自己的态度来，我觉得奇怪，怎么我立马就放弃了，没请她拿出些更饱腹的东西吃呢？她肯定有些什么好东西。而我怎么就敢问她要盐呢？通常我不会这样做的。

Finfine mi komprenis: pro timo. Mi alvenis ĉi tien kiel ĝenanto, ne invitita. Sed kiel eblis, ke mi, dekokjara, ne speciale malforta knabo, timis tiun preskaŭ nur-ostan sepdekjarulinon? Ŝi aperis sana, kvankam ŝia haŭto estis iom tro flava laŭ mia gusto, sed ŝi povus fari nenion ĝenan al mi.

我终于想到了，是因为害怕。我到这里来只是叨扰人家，又不是受邀做客。可怎么会呢，我一个十八岁的小伙子，虽然不是特别壮，会怕这个瘦得皮包骨头的七十岁老奶奶？她体魄还算硬朗，只是她的皮肤，我觉得有点太黄了，但总体说来，她一点也不讨我厌。

Dum ŝi rakontis ion pri sia filo, kio tute ne interesis min, tiel ke mi aŭskultis, kiel oni diras, nur unu-orele, mi komprenis mian timon: mi timis, ke ŝi timos min. Mi subite vidis min kiel dikan grandegulon — kio mi tute ne estas — kiu unubate povus ŝin mortigi kaj tion ial dezirus. Ŝi estis senhelpa, sendefenda. Mi povus fari ion ajn al ŝi. Tiu sento pri mia povo subite min terure ĝenis.

她还在讲她的儿子，我完全不感兴趣，但是我听着，一只耳朵进一只耳朵出。我知道我怕的是什么了，我怕她怕我。我立马觉得我变成了胖大个子，跟实际的我不同，一巴掌就可以把她拍死，还真有点想试试。她是那么弱不禁风，手无缚鸡之力。我完全可以向她下手。一想到我的能力，我就坐立不安。

"Mi ĝojas, ke venis gasto al mi," ŝi diris. "Mi kutimas je soleco, sed havi iun junan en la domo estas agrable. Vi dormos en la gastĉambro. Mi devos iom ordigi ĝin, kaj ĝi estas malvarma, sed mi preferus ne devi ŝanĝi la littukojn de mia filo. Cetere, ankaŭ tiu estas malvarma. La ĉambro, mi volis diri, ne mia filo, ha-ha. Ĉiuj dormĉambroj ĉi tie estas malvarmaj, mi bedaŭras."

“来了客人，我很高兴，”她兴致很好，“我过惯了一个人，只是屋里有个年轻人还是好啊。你可以在客房里睡。我等会去打整打整，那间屋子有点冷，我不愿意把儿子的床单给换下来。当然，这间也很冷，我说的是这间屋，不是我儿子那间，哈哈。这里每间屋子都很冷啊，没办法。”

Kaj tiam mi elparolis la bedaŭrindajn vortojn:

就在那时我说出了那句后悔一辈子的话：

"Ĉu vi ne timas?"

“你不怕吗？”

Ŝi rigardis min komence mire, poste kun stranga, ne klare difinebla, esprimo.

她盯着我，一开始很惊讶，随后变成怪怪的、说不清道不明的表情。

"Ne. Mi ne timas," ŝi diris. Sed ne estis dubo, ke mi ĵus mispaŝis.

然后回道：“不，我不怕。”但是毫无疑问，我刚犯下了重大错误。

La teo, kiun ŝi proponis al mi tuj antaŭ ol ni iris enlitiĝi, havis maldolĉan guston, kiun mi bedaŭrinde rimarkis nur post unu enbuŝigo, kiam mi povis fari nenion, krom lasi ĝin plu sekvi sian vojon en mi.

老奶奶提议，睡觉前再来杯茶，我刚喝了一口就感觉不对，茶是苦的，可是茶已经喝到嘴里了，又不好吐出来，就只能顺着喉咙吞下去。

Mi plurfoje eldormiĝis kaj reendormiĝis en tiu nokto. Ĉiu-foje, mi sentis egan malkomforton, kiun mi ne bone komprenis, ĉar mi duon-dormis tamen la tutan tempon. Mi ja estis tre laca pro la longa biciklado, kiun sekvis la longa marŝado, dum kiu mi puŝis la biciklon. Kaj la neĝo, kiu daŭre falis tutnokte, helpis al profunda dormo.

那天夜里，我几次醒来，又再次睡去。每次醒来，我都感觉非常不舒服，具体为什么我也说不上来，只是整晚我都睡得很浅。白天骑了很久车，随后又推着自行车，走了很长的路，我本来已经很累了。而窗外的雪飘了一整晚，正适合睡个好觉。

Tamen, kiam mi eldormiĝis matene, pli frue ol tagiĝo, tiel ke ankoraŭ ne estis lumo, mi komprenis la kialon de mia malkomforto: mi estis ligita en la lito. Forta ŝnuro min tenis ne tute streĉe, sed sufiĉe bone, por ke mi ne povu movi la brakojn, nek malligi min per la fingroj.

早上我醒过来时，天还早着，外面还是黑乎乎的，直到那时我才明白为什么会不舒服——我给绑在床上了。一条粗绳绑着我，松垮垮的，但绑得够好，我的手臂动不了，也不能用手指解开绳子。

Mi koleris, sed kion mi povis fari? Krii kaj tiri ŝin el la dormo estus tro malĝentile. Kial vi ĝentilu al persono, kiu ligile malliberigis vin, vi eble demandos. Nu, mi ne havas respondon. Ne estis konvene. Mi komprenis ŝin: ŝi ektimis kaj decidis min ŝnurligi; ŝi liberigos min, kiam tagiĝos. Maljunaj personoj ĝenerale ellitiĝas frue, mi diris al mi por rehavi kuraĝon.

真气人，可我又能做什么呢？大声吼叫把她吵醒？这好像不太礼貌。你可能会问，人家把你捆起来，你怎么还跟人讲礼貌啊？哎，我也说不清，就是感觉不太好。我明白，她害怕了，才把我绑起来，天一亮就会给我松绑吧。老年人通常都早起，我这样告诉自己，给自己鼓气。

Sed kiam la matena lumo fine envenis la ĉambron, mi rimarkis, ke sur la seĝo apudlita estis fiksita skribaĵo:
晨光从窗外照到房间里来，那时我留意到，床旁的椅子上刻着字。

"Kara Sinjoro!
“这位小先生！

"Pardonu, ke mi ligis vin, sed vi min timigis. Mi ofte akceptis neatenditajn kaj nekonatajn gastojn ĉi tie, kaj neniam timis. Sed gazetoj pli kaj pli rakontas pri junuloj, kiuj atakas senfortajn personojn. Kaj eble mi parolis al vi pri la kaŝejo kun miaj ormoneroj. Mi ne memoras bone. Mia memoro ne plu estas, kia ĝi estis. Nuntempe mi emas tuj forgesi, kion mi ĵus diris aŭ faris.
“报歉得很，我把你绑起来了，可你昨晚吓到我了。我这儿啊，常常有陌生的客人意外来访，一般我是不怕的。只是报纸上说，年轻人攻击虚弱老人的情况，越来越多了。或许我跟你说了金币藏在哪里，我记不大清了。我这记性，大不如以前了。如今哪，我做了什么说了什么，转眼就忘了。

"Mi metis dormigilon en vian tason ĉi-vespere, sed vi trinkis nur malmulte, kaj eble vi ne dormos profunde pli ol unu aŭ du horojn. Mi uzas tiujn por meti vin en staton sendanĝeran por mi. Mi malligos vin nur, kiam estos viro en la domo.

”昨晚我在你杯子里放了安眠药，可你没喝多少，想来你有一两个小时睡得不沉。我这样做，就是让你不能害我。屋里有男人在的时候，我再放开你。

"Eble vi estas bona homo kaj mi petas vian pardonon. Sed via demando, ĉu mi timas, naskis timon en mi."

“你大概是好人，我就只有请你原谅了。但你问那句‘你怕不怕’，让我开始怕起来。”

Ĉu vi scias, kio estis plej zorgiga al mi en tiu momento? Kio, cetere, montras, kiel stulte la homa persono estas aranĝita. Estis la fakto, ke mi nepre bezonis iri al necesejo. Mi trinkis multe da teo post mia alveno, mi trinkis multe da akvo dum la vespermanĝo, kaj legomoj, onidire, estas precipe akvo. Krome, estis malmulte da salo, kaj salo fiksas akvon en la korpo, mi aŭdis. Nu, kiaj ajn la kaŭzoj, mi terure bezonis, kaj la ideo malpurigi la littukojn estis neelportebla.

你知道，那一刻我最烦的是什么吗？最烦的是，人的天性是多么愚蠢。有个问题就是，人有三急。昨晚到达后，我喝了很多茶，吃晚饭时也喝了很多水，吃了很多蔬菜，据说也都是水分。另外呢，吃的盐太少了，盐可以把水分固定在体内，我是这么听说的。哎哟喂，我该用什么样的借口呢，直接尿床单上吗，疯了！

Kaj jen io subite okazis, kio preskaŭ igis min perdi mian povon super mi tiurilate.

就在那时，发生了一件事，让我差点失去能力。。。super mi tiurilate？

Ekstere la vento blovis. Nenio bone funkciis en tiu malnova domo, kaj ventobato faris, ke la pordo de mia ĉambro iom malfermiĝis. Mi rimarkis nenion tuj. Sed post momento, rigardante al granda spegulo, mi povis vidi parton de tio, kio troviĝis trans la pordo. Aŭ, pli ĝuste: tiun, kiu. Ĉar tuj ekster mia ĉambro kuŝis ŝi, senmova.

外面刮起风来。那件老房子破破烂烂的，任狂风吹打，我那间房门差点就吹开了。当时我什么都没留意，可是过了不久，透过那面大镜子，我看到有什么东西，就在门外。说得确切些，是有什么人，可会是谁呢？老太太就躺在我房门外，一动也不动。

Mi krie vokis, sed ŝi ne faris eĉ plej etan movon. Iel, mi sciis, ke ŝi estas morta. Estis terure. Ŝi, tie, senviva. Kaj mi tie ĉi, eĉ ne povanta helpi, se mi supozis malĝuste kaj finfine montriĝus, ke ŝi ankoraŭ vivas.

我大声叫起来，可老太太一点也没有动弹。就那样，我确定老太太已经死了。真糟糕。她躺在那里，了无生气，而我给捆在这里，什么忙都帮不上，最好我猜错了，最好结果证明，她还好好活着。

Mi sentis, ke mi freneziĝos. Neniam mi imagis tian situacion ebla. La tempo pasis ege malrapide, kaj nenio okazis. Mi malsatis kaj soifis, sed ne pri tio mi vere pensis, Okupis mian penson, senkompate, la nekontentigebla bezono iri necesejen, kaj la timo, ke neniu dum pluraj tagoj venos al ĉi tiu soleca domo. 

我觉得我要疯了，从来没想到过会出现这样的情况。时间变得尤为漫长，期间什么事也没发生。我又饿又渴，但我想得却不是那个，我满脑袋想的，是憋着小解的残酷和急迫，还有那无望的怕，怕未来好多天，都不会有人来访这间孤零零的林中小屋。

Jes ja, mia gastigantino diris, ke ŝi liberigos min nur ĉe la ĉeesto de viro, kio ŝajnis signifi, ke iu devas veni. Tiu penso redonis esperon. Sed alifoje mi diris al mi: ne; ŝi intencis iri mem al la vilaĝo peti iun veni ĉi tien kaj okupiĝi pri mi. Se mi bone vidis, ŝi ne havis telefonon.

哎呀， 我的女主人说过，只有男人在场时她才会放开我，就是说，肯定有人会来。那么一想就又有希望啦，可再一想，哦不，她是想亲自去村里，找人来收拾我。要是我没看错，她屋里并没有电话。

Mi kompreneble provis malligi min. En romanoj kaj filmoj, kaptito ofte sukcesas tion fari. Estis neĝojige devi konfesi al mi, ke, kvankam la ŝnuron ligis maljuna senforta avino, mi ne kapablis malfari ŝian laboron. Sed tiel estis.

那我肯定要试着给自己解绑了。小说和电影里面，被绑住的人总能成功逃脱。我真是没脸坦白，虽然绑我的是个老弱妇孺，我却不能解不开她打的结。可没脸也没办法。

Kaj jen finfine mi aŭdis iun ekstere. Tiu frapis la pordon kaj vokis plurfoje: "Sinjorino Ada! Sinjorino Ada!" Mi krie respondis: "Help! Venu supren!"

过了很久，我终于听到门外有人来了。那人拍拍门，喊了几声“阿妲！阿妲！”，我连忙叫起来：“救命啊！我在上面！”

Estis vilaĝano, kiu alportis al ŝi panon, lakton, ovojn kaj diversajn aliajn manĝaĵojn, kiujn ŝi certe antaŭe mendis.

来的是同村的，给老太太送东西来的，面包、牛奶、鸡蛋，还有些其他的吃食，想必是她之前订购的。

"Liberigu min," mi petis. "Mi tuj klarigos al vi."

“快给我松绑，”我哀求道，“我可以解释的。”

"Kiu vi estas?" li demandis. Sed li ekvidis la kuŝantan korpon, kaj, ne atendante respondon, tuj klinis sin al ĝi.

“你是谁？”他满脸问号。然后他看见地上躺着人，还没等我回话，他就弯下腰去查看。

"Ŝi mortis," li diris post atenta tuŝado. "Ne povas esti dubo."

“她死了，”仔细查看后，他宣布说，“毫无疑问。”

Nur tiam li envenis en la ĉambron.

就在那时，他走进我房间。

"Liberigu, vi diris, ĉu ne?"

“你叫我放开你，是吧？”

Li vidis, ke mi estas ligita. Sed tuj poste li rimarkis la paperon kun ŝia skribaĵo.

他见我给绑着，旋即又看到了老太太留下的字条。

"Mi vin petegas, liberigu min, mi nepre devas iri al la necesejo."

“算我求你了，放开我吧，我要去解个手，憋不住了。”

Li rigardis min sindemande.

他看着我，一脸漠然。

"Kiel mi povas scii, ĉu vi estas danĝera aŭ ne? Mi havas pli bonan ideon."

“我怎么知道，你是不是什么危险分子？我有更好的办法。”

Li iris al alia ĉambro. Tute klare, li bonege konis la domon. Post nelonge li revenis kun unu el tiuj ujoj, kiujn oni uzas en malsanulejoj por la homoj, kiuj ne kapablas moviĝi kaj do ne povas senigi sin je bezonpremo en taŭga loko.

他去了另一间房，显然，他对房子的布局了如指掌。不久他带来一个盆，那种医院里给不便移动的病人用的盆，这样病人一有需要就可以解决，不必憋着。 

"Vi devos helpi min," mi diris, "ĉar mi ne povas fari eĉ plej etan movon per la brakoj."

“你得搭把手，”我鼓起气说道，“我这胳膊一丁点儿也动不了。”

Mi sentis min honta kaj malfeliĉa, sed li akceptis, kaj mi malplenigis min en la ujon. La senpeziĝo estis nekredeble bonvena.

我觉得很尴尬，他却答应了，我在那盆里把自己放空，一身轻的感觉，真是太爽了。

"Mi devas venigi doktoron, por ke li pretigu la necesajn paperojn pri tiu morto," li diris. "Kaj ankaŭ informi la policon."

“我得去请医生，人死了有些文件要医生出的，”随后他说，“还要通知警察。”

"Bonvolu forpreni miajn ligilojn," mi petis. Sed liaj duboj pri mi estis tro gravaj.

“麻烦你解开我身上的绳子，”我乞求他。可他对我的疑虑更加深了。

"Ne. Mi unue rigardu, ĉu ŝia oro plu troviĝas sialoke."

“不行。我得先看看，她的金币还在不在老地方。”

Li baldaŭ revenis kun serioza, neamika esprimo survizaĝe. Mi komence miris, ke li konas la lokon, sed poste mi pensis, ke en tia eta vilaĝo, ĉiuj certe konas ĉion pri ŝi. Se juĝi laŭ la antaŭa vespero, ŝi estis parolema kaj facile forgesis, kion ŝi aŭ oni ĵus diris. Tia homo verŝajne ne povas longe teni ion ne-diskonata.

过了一会儿，他回来了，脸上的表情极为严肃，极为不友好。我心里觉得奇怪，他居然知道藏金币的地方。可我转念一想，在这个小村子里，或许老太太家的事大家都晓得。要是照昨晚上的情况看，老太太话很多，可转眼就忘了刚刚说的什么。她那样的人，貌似没办法保守秘密。

"Ĝi malaperis. Plej verŝajne vi ĝin prenis kaj ie kaŝis, dum ŝi rimarkis nenion."

“金币不见了。很可能是你趁她不留意，把金币拿走，藏起来了。”

"Kaj kiel mi ligis min mem?"

“那我怎么给自己上绑呐？”

"Vi havas kunulon, eble. Aŭ vi trovis manieron igi ŝin tion fari. Eble dirante al ŝi, ke tiel ŝi ne timos."

“你还有同伙，或许，你还有别的办法把自己绑起来，可能你告诉她把你绑起来，这样她就不用怕了。”

"Sed ĉi tiun komunikaĵon fiksitan al la seĝo ŝi skribis propramane. Certe tion vi rekonas."

“可是，贴在椅子上的那个字条，她亲笔写的。你肯定认得出啊。”

"Nu, mi ne scias. Ne estas mia tasko kompreni pri tiaj aferoj. Mi informos la policon."

“哎，那个我不清楚，认不认得出又不是我的事，我还是报警吧。”

La doktoro venis. Li diris, ke ŝia koro estis malforta kaj verŝajne ne eltenis la timon plus la forto-streĉon necesan por bone ligi min.

医生来了，说老太太心脏不好，想必是惊吓过度，再加上绑我要用很大力气。

Venis policano. Li diris, ke mi devos resti surloke, ĝis la esplorado pri la stranga situacio, kun mi ligita en lito kaj ŝi morta eksterĉambre, estos finfarita. Sed ĉar li ne volis lasi min sola tie, time, ke mi forkuros, kaj ĉar li opiniis, ke neniu en la vilaĝo konsentos gastigi eblan mortiginton, plus konsidere al la malmulta mono, kiun mi disponis kaj igis hotelon neebla solvo, li proponis, ke mi loĝu en la policejo, kiu troviĝis ne tre proksime, en malgranda kampara urbeto.

警察也来了，说我得在原地待着，要等事情结束，我被捆在床上，老太太死在我屋外，这件怪事他们要调查清楚。可他不想留我一个人在那里，怕我跑了；他又想着，我有杀人的嫌疑，这村里没人会收留我，加上我手头钱又不多，没法去住酒店。于是他提出，让我住到警察局去，地方不算近，在靠近乡下的小镇子上。

Tie mi restis plurajn tagojn. Pluraj vilaĝanoj memoris tre bone, kie la maljuna avino kaŝis sian oron. Ŝi ne timis la konatojn kaj jen parolis pri ĝi, jen eĉ montris ĝin. Tiu kaŝejo nun estis malplena.

我在那里住了好几天。好些村民都记得很清楚，知道老妇人把金币藏在哪的。那老太太不防熟人，于是见人就说，还指给人看。只是那个藏金币的地方，现在空空如也。

La fakto, ke oni trovis reston de dormigilo en te-taso ankoraŭ ne purigita, ne faciligis la solvon de la problemo. Ĉu mi ne metis ĝin por ŝin mortigi? Kiel scii, kiom estis metita kaj kiom ŝi trinkis? Eble mi perforte devigis ŝin skribi la leteron kaj poste ligi min, sciante, ke la dormigilo ne efikos antaŭ ol duonhoro.

后来有人发现，还没洗的茶杯上残留着安眠药，可这个线索也没有帮上忙，没能解开谜团。会不会是我用来杀老太太的呢？怎么知道我放了多少，她又喝下去多少呢？可能是我靠蛮力逼她写下字条，再把我绑上，因为我知道，安眠药要半个小时后才起效。

"Kial mi farus ion tiel malsimplan?" mi diris. "Se mi prenus ŝian oron, mi tuj forirus kun ĝi!"

“我干嘛要这么麻烦？”我问道，“要是我想偷她的金币，我拿上就马上跑了啊！”

"Eble tion vi intencis fari komence, sed ne povis pro la neĝo."

“可能一开始你是这么打算的，可因为下雪了，没法跑。”

"Se mi ŝtelis la oron, kien mi metis ĝin?"

“要是金子是我偷的，我能放哪儿啊？”

"Jes. Tion vi devus sciigi al ni..."

“确实，这个你要跟我们坦白……”

La esplorjuĝisto, ne kontenta, ne tre certa pri si, decidis ne ellasi min.

负责调查的探长，对结果不满意，他自己也不太确定，但是决定不能放我走。

La filo de la maljuna sinjorino vere estis plej afabla. Post kiam li klarigis al la polico, ke ĉi-foje, antaŭ ol vojaĝi for por kelka tempo, li akceptigis al sia patrino, ke ŝi lasu lin meti ŝiajn ormonerojn en sendanĝeran lokon en sia oficejo, en la urbo, kie li laboras, oni liberigis min. Li vere ne estis memcentra homo. Li tre malĝojis pri la forpaso de la patrino, sed ne preteratentis pro tio mian strangan situacion.

幸好那老妇人的儿子通情达理。他跟警察解释说，这次出差不比以前，时间有点久，他跟母亲说好了，让他把金币放到安全的地方去，就放在他办公室，在城里他上班的地方。我这才给放出来。他不是那种只顾自己的人。虽然母亲过世了他很悲伤，却还能留意到我的尴尬处境，替我解围。

Li sentis sin kulpa pro la maniero, laŭ kiu lia patrino min traktis, kiom ajn komprenebla ĝi estis.

他母亲如此待我，虽然情有可原，可他还是觉得对我有所亏欠。

"Mi ne estas malriĉa," li diris. "Mi havas bonan oficon, mi ne havas gefilojn kaj mia patrino preskaŭ nenion elspezis. Permesu, ke mi faru ion, por ke vi pardonu ŝin."

“我也不算穷，”他说，“我有个好工作，没有子女，我母亲呢，几乎不花什么钱。请让我为你做点什么，你能原谅我母亲。”

Kaj li aĉetis por mi tute novan biciklon.

之后，他给我买了辆全新的自行车。
